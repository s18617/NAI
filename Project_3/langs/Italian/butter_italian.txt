Il burro e la parte grassa del latte, separata dal latticello tramite un processo di inversione di fase, derivante dalla panna. Il risultato del procedimento e un'emulsione, principalmente di acqua, in cui risultano disciolti zuccheri e proteine, nei grassi, nella cui fase fluida cristallizzano in parte.
Si tratta di un fluido con punto di rammollimento prossimo alla temperatura ambiente (32-35 °C), di aspetto solido e consistenza morbida con un colore variabile da bianco latte fino a giallo deciso, ricavato dalla parte lipidica del latte di diversi animali per inversione della panna ed eventuale fermentazione, nella tradizione europea continentale, o salatura, nei paesi anglosassoni. Viene usato come condimento e in cucina, analogamente agli oli vegetali e allo strutto. A parte l'uso alimentare, ha trovato uso come ingrediente in cosmetici, medicinali e lubrificanti. Nei climi temperati, a temperatura ambiente il burro e morbido; grazie ad un punto di fusione compreso tra 28 e 33 °C fonde facilmente. Solitamente e di colore giallo pallido, e puo variare da giallo intenso a quasi bianco. Indicativamente, per quanto riguarda il prodotto naturale e nelle produzioni derivanti da latte di animali ad alimentazione fresca, e bianco d'inverno e piu giallo d'estate, a causa della diversa alimentazione degli animali da latte, fonte di carotenoidi naturali. Il colore giallo puo anche essere conseguenza di alterazioni, dall'irrancidimento fino all'eventuale aumento della carica batterica acquisita, a causa di un periodo di tempo relativamente lungo trascorso tra la mungitura e la burrificazione, inoltre puo essere colorato artificialmente con carotene ed altre sostanze. Il colore bianco, puo invece riottenersi per procedimenti industriali di rifusione.
Secondo la legge italiana (l. 202/1983) la denominazione senza aggettivi di burro "e riservata al prodotto ottenuto dalla crema ricavata dal latte di vacca e al prodotto ottenuto dal siero di latte di vacca" e non puo contenere grassi diversi aggiunti; come sovrascritto esistono varieta di burro di altre origini. Il burro di bufala (Bubalus bubalis), ad esempio, e un prodotto tipico campano, mentre il burro di yak (Bos grunniens), e ingrediente tradizionale di piatti e bevande tibetane, come la tsampa, e viene aggiunto al te costituendo la bevanda principale del paese, cosi come in Bhutan, dove esiste il famoso te al burro.
Viene normalmente chiamato burro anche un grasso vegetale tipicamente solido a temperatura ambiente come il burro di cacao, il burro di karite, il burro di illipe.
