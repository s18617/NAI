Comprende specie cespugliose, sarmentose, rampicanti, striscianti, arbusti e alberelli a fiore grande o piccolo, a mazzetti, pannocchie o solitari, semplici o doppi, frutti ad achenio contenuti in un falso frutto (cinorrodo); le specie spontanee in Italia sono oltre 30, di cui ricordiamo la R. canina (la piu comune), la R. gallica (poco comune nelle brughiere e luoghi sassosi), la R. glauca (frequente sulle Alpi), la R. pendulina (comune sulle Alpi e l'Appennino settentrionale) e la R. sempervirens.
Il nome generico deriva dal latino rosa, con tradizione dotta o semidotta (assenza di dittongo ascendente -uo- e pronuncia sonora della -s- anche nella parlata toscana), forse perche la tradizione della coltivazione di rose si era interrotta nell'Alto Medioevo ed era iniziata di nuovo in eta carolingia[1]. Il latino rosa non e di origine indoeuropea, anche se ci sono collegamenti con il greco antico Ϝρόδον wrodon e l'iranico *wr̻d- (cfr. persiano gul)[2], da cui[3] l'armeno vard[2]. e probabile un'origine mediterranea della parola[2], da una forma approssimativa wr(o)d(ya)-[3]. Rosa e poi passato al celtico insulare (irlandese ros) e al germanico (anglosassone rose, alto tedesco antico rosa)[1].
Le rose antiche vengono classificate in base a parametri storici, botanici e genetici, con talvolta risultati discordanti a causa dell'origine spesso incerta. Le denominazioni indicate per i gruppi sono quelle utilizzate da Edward A. Bunyard in Old Garden Roses, del 1978, mentre tra parentesi e indicato il nome della specie capostipite[5]. I colori delle rose antiche vanno dal bianco a tutte le tonalita di rosa, fino al cremisi e violetto. Spesso la fioritura e unica, ma opulenta.