In seguito avrebbero detto che l'uomo era giunto da nord attraverso la porta dei Cordai. Era a piedi e conduceva il cavallo carico per le briglie. Era pomeriggio avanzato, le bancerelle dei cordai e dei sellai erano gia chiuse, la strada deserta. Nonostante il caldo, l'uomo aveva un mantello nero gettato sulle spalle. Attirava l'attenzione.
Si fermo davanti all'isegna della Vecchia Narakort e rimase un attimo ad ascoltare il brusio delle voci. La locanda, come al solito a quell'ora, traboccava di gente.
Lo sconosciuto non entro alla Vecchia Narakort. Prosegui verso la fine della strada, dove si trovava una taverna piu piccola chiamata La volpe. Era quasi vuota. Non aveva la migliore delle reputatzioni.
Il taverniere sollevo la testa da un barile di cetrioli in salamoia e squadro il cliente.
Lo straniero, sempre col mantello indosso, se ne stava davanti al banco impettito, immobile, in silenzio.
 - "Che vi do"?
 - "Una birra", rispose lo sconosciuto. Aveva una voce sgradevole.
Il taverniere si puli le mani sul gremibule di tela e riempi un boccale di terracotta sbreccatio.