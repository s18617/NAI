Il cavallo domestico (Equus ferus caballus Linnaeus, 1758)[2] e un mammifero perissodattilo di medio-grossa taglia appartenente alla famiglia degli Equidi. Con l'avvento dell'addomesticamento si e distinto dal cavallo selvatico[3][4], di cui e considerato una sottospecie.
L'evoluzione del cavallo e cominciata dai 55 ai 45 milioni di anni fa e ha portato dal piccolo Hyracotherium con piu dita, al grande animale odierno, a cui rimane un unico dito.[5] L'essere umano ha iniziato ad addomesticare i cavalli piu tardi rispetto ad altri animali, attorno al 5.000 a.C. nelle steppe orientali dell'Asia (il tarpan), mentre in Europa lo si inizio ad addomesticare non prima del III millennio a.C.[6] I cavalli della specie caballus sono tutti addomesticati, sebbene alcuni di questi vivano allo stato brado come cavalli inselvatichiti, diversi dai cavalli selvaggi che, invece, non sono mai stati addomesticati.
Uno studio del 2018 dell'Universita del Kansas[che studio?] ha rivelato che anche i cavalli di Przewalski, precedentemente ritenuti gli ultimi cavalli selvaggi rimasti, sono in realta i discendenti inselvatichiti di cavalli che erano gia stati addomesticati 5500 anni fa nel nord dell'attuale Kazakistan dal popolo Botai[7].[8] Il cavallo ha accompagnato e accompagna l'uomo in una notevole varieta di scopi: ricreativi, sportivi, di lavoro e di polizia, bellici, agricoli, ludici e terapeutici. Tutte queste attivita hanno generato vari modi di cavalcare e guidare i cavalli usando ogni volta i finimenti piu appropriati. L'uomo trae dal cavallo anche carne, latte, ossa, pelle e capelli, nonche estratti di urine e sangue per scopi farmaceutici.
La femmina del cavallo, chiamata giumenta, ha un periodo di gestazione (gravidanza) dei puledri di circa undici mesi, al termine dei quali il piccolo, una volta partorito, riesce a stare in piedi e a correre da solo dopo pochissimo tempo. Solitamente l'addomesticamento avviene dopo i tre anni di vita dell'animale. A cinque anni e completamente adulto, con una prospettiva di vita che si aggira sui 25-30 anni. Il cavallo presenta un'elevata specializzazione morfologica e funzionale all'ambiente degli spazi aperti come le praterie, in particolare ha sviluppato un efficace apparato locomotore e un apparato digerente adatto all'alimentazione con erbe dure integrate con modeste quantita di foglie, ramoscelli, cortecce e radici.
Le oltre trecento razze di cavalli si dividono in base alla corporatura (dolicomorfi, mesomorfi e brachimorfi) e in base al temperamento (a sangue freddo, a sangue caldo e a sangue ardente, come i purosangue). Il tipo brachimorfo comprende i cavalli da tiro (Shire, Vladimir, Gypsy Vanner, ecc.), il tipo dolicomorfo le "razze leggere da sella" (purosangue inglese, arabo, trottatori, ecc.), mentre il tipo mesomorfo comprende le "razze da sella" (inglese e americana, Quarter Horse, trottatori, ecc.).
